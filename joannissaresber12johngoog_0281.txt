err. ιη] ronrcnarrcus. 271

rantum, credit et justum? Hinc est etiam consilium
sapientis, ei qui timeri appetit, amari, honorari, et
preferri, ut Deum timeat, amet, veneretur, et ei se
tota devotione submittat. Conditionem quidam esse
definiunt, fortuitum personae statum, quo aut adversis
deprimitur, aut extollitur prosperis, et alterutrius
sortis naturam suiipsius facie protestatur. Quale est
quod alios veneramur ingenuom aliis serviles contu—
melias irrogamus. Istorum divitias colimus; illorum
contemnimus paupertatem. Naturam diffinire difficile
est, ut asserit Tullius. Ego difficilius credo diffinire
fortunam, eo quod hujus nulla, illius aliqua substantia
est. Natura siquidem rebus originem praehet; quod
nequaquam esset, siin veritate ipsa nou esset. Quod
enim omnino non est, alicui praestare non potest ut
sit. At fortuna quum non sit, non potest diffiniri. In
eo siquidem quod non est, non potest cuiquam con-
stare quid sit. Efferaut Epicurei praecipuas senten-
tias suas, quas augias δόξας vocant, quibus totius Phi·
losophiae putant servire processum, et more suo for-
tunae subjiciant universa Ego in hoc, sicut etin
plurimis, Plutarchum censeo audiendum, qui deam
caecam colendam esse negat, asserens eam nisi a caecis
coli non posse. Multa quoque proponit exempla,
quibus liquet omnes caecae deae cultores caecatos, et
praecipitatos tandem in foveam exterminii. Testatur
hoc Galba, qui totam aetatem luculenter producens
in senium, hujus deae familiaritate et cultu in brevi
elatus, et in breviori praecipitatus est. Qualiter autem,
apud Suetonium quaere. Queritur tamen praefatus
Philosophus, et in aure jam dicti principis lachryma-
biliter ingemiscit, quod haec vitio caecitatis, et teme*
ritatis probrosa dea, et omnibus ignominiosa numini-
bus, omnium deorum templa foedaverit, et deorum
omnium praeripuerit cultum, ut praeter aedes privatas,

 

