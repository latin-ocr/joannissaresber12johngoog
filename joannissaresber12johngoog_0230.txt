220 rosums sanusnsnmusrs [ms. rv.

inesse principibus, dum homines nutibus eorum colla
submittunt, et securi plerumque feriendas praebent
cervices, et impulsu divino quisque timet, quibus ipse
timori est. Quod fieri posse non arbitror, nisi nutu
faciente divino. Omnis enim potestas a domino Deo
est, etcum illo fuit semper, et estante aevum. Quod
igitur princeps potest, ita a Deo est, ut potestas a
Domino non recedat, sed ea utitur per suppositam
manum, in omnibns doctrinam faciens clementiae, aut
justitiae suae. Qui ergo resistit potestati, Dei ordi·
nationi resistit, penes quern est auctoritas conferendi
eam, et quum vult, auferendi, vel minuendi eam.
Neque enim potentis est, quum vult saevire in subditos,
sed divinae dispensationis, pro beneplacito suo punire,
vel exercere subjectos. Unde et iu persequutione
Hunnorum, Attila interrogatus a religioso cujusdam
civitatis Episcopo, quis esset3 quum respondisset ε’ Ego
sum Attila flagellum Dei, veneratus in eo ut scribitur
divinam majestatem episcopus; Bene, iuquit, venerit
minister Dei: et illud: Benedictus qui venitin no·
mine Domini ingeminare, reseratis ecclesiae foribus
persequutorem admisit, per quem et assequutus est '
martyrii palmam. Flagellum enim Domini excludere
non audebat, sciens quia dilectus filius flagellatur, et
uec ipsius flagelli esse nisi a Domino potestatem. si
itaque adeo venerabilis est bonis potestas, etiam in
plaga electorum, quis eam uon veneretur, quae a Do*
mino instituta est, ad vindictam malefactorum, lau·
dem vero bonorum, et legibus devotione promptissima
famulatur? Digna siquidem vox est, ut ait Imperator,
majestate regnantis, se legibus alligatum principem
profiteri. Quia de juris auctoritate, principis pendet
auctoritas3 et revera majus imperio est, submittere
legibus principatum3 ut nibil sibi princeps licere
opinetur, quod a justitiae aequitate discordet.

 

