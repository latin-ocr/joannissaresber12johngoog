302 rorums snausannmnsrs [ma. v.

constet esse obnoxia? Non opus, non sermo, gra-
tuitus est, non tacetur nisi ad pretium. Silentium
namque res venalis est. Hoc forte a Demosthene
acceperunt,quiquumAristodcmumactoremfabularum
interrogasset, quantum mercedis uti ageret accepisset,
et responderetur ei talentum: At ego, inquit Demo-
sthenes, plus accepi ut tacerem. causidicorum si-
quidem est lingna damnifica, nisi eam, ut dici solet,
funibus argenteis vincias. Nec unum nisi forte po·
tentissimus sit, prolicit illaqueare muneribus, quia in
quo unius tibi conciliatur gratia, aliorum invidia
concitatur. Sibi namque praereptum arbitrantur,
quod aliis erogatur. Hoc autem a maximis pertransit
ad minimos, qui nisi mulceantur obsequiis, et refici-
anturmuneribus, sibi fieri injuriam suspicantur.
Maxima quaeque domus servis ast plena superbis,
et eadem cupidis plena est et avaris. Illi tamen
perniciosius nocent inter omnes Curiae nugatores, qui
sub praetextu honestatis, et liberalitatis, miseriae suae
solent ineptias colorare, qui nitidiores incedunt, qui
splendidius epulantur, qui propriam ad mensam sae·
pius extraneos compellunt accedere, humaniores domi,
foris benigniores affabiliores in sermone, liberiores in
sententiis, in proximorum cultu munifici, et omnium
virtutum imitatione praeclari. Ut enim ait ethicus:
. totius injustitiae nulla est capitalior, quam eorum, qui
quum maxime decipiunt, id agunt, ut boni viri esse
videantur. His utique et virtutis umbra licentiam
facit, et unde vix oportuerat sperari veniam, gloriam
assequuntur. Possunt impune plurima extorquere,
qui parvo non possunt, imo non dignantur esse contenti.
Notum quidem est, et generale proverbium, quia
Serviat aeternnm, qui parvo nesciet uti.

Ne tamen cum his me bellum inexorabile gerere
putes, munera curiales licenter accipiant, dum non

 

