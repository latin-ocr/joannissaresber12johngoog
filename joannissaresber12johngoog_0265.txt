car. x1.] meruerimus. 255

manifestum veneficium, et parricidium auderet absol-
vere, vel vindictam, quae in impios, et parricidas
processerat, condemnare. Rem itaque ad Areopagitas
Atheniensium, tanquam ad judices graviores exerci-
tatioresque rejecit. At illi, causa cognita, actores et
ream mulierem centesimo anno adesse jusserunt. Sic
autem neque veneficium, quodde lege nou licuit,
absolutum est, neque nocens punita mulier, cui cx
sententia multorum venia poterat indulgeri. Hoc ita
fuisse, nonus liber memorabilium dictorum vel facto·
rum Valerii Maximi docet. Caeterum et Brutum, et
mulierem deliquisse consentiam facile, eo quod exces-
serit medicina modum,

nimiumque sequuta est,
Qua morbi duxere manum.

Et licet magna fuerint crimina, praestantius fuerat
eadem sine punientis crimine vindicari. Unde et in-
felicitatis testimonium Bruto perhibet etiam poeta

laudator: ait enim in sexto Virgilius,

Natosquc pater nova bella moventes,
Ad poenam pulchra pro libertate vocabat
Infelix, utcunque ferent et facta minores.

At infortunium parricidii sic versu sequenti excusat,
ut inanis gloriae arguat veritatem, dicens

Vincet amor patriae, laudumque immensa cupido.

Sed, ne quis amodo Brutum imitetur, populum liberis
praeferens, frustra sollicitaberis, quum vel vitia libero·
rum saluti reipublicae praeferantur, licet certum sit
quod salutem populi liberis omnibus oporteat anteferri.
In libro Regum arguitur Saul, quod quum facto voto
de diurno jejunio, sub discrimine illius qui ante noctem
eontra votum sumeret cibum, Jonathas filius ejus
mel, quod sceptro, id est, hasta tetigerat, praegustasset,
paterno motus affectu, eontra religionis votum pepercit

 

