254 Joaaurs saansanaransrs [arn. rv.

muliebri infirmitate legens vestigia. Compatriotis
omnibus ducem dedit, virum armis, et pietate prae·
signem. Alias enim dux esset inutilis, quum sine
viribus regna acquiri non valeant, aut sine justitia
retineri. Nunc vero oinnium unica sollicitudo est,
liberos, qualescunque sint, divitiis et honoribus potius,
quam virtutibus insignire. Negligitur etenim quod
onus reipublicae imponatur. Expulso Superbo Tar-
quinio, qui regnavit in urbe novissimus, quum Brutus
primus Consul liberos suos de revocandis in urbem
regibus agere cognovisset, eos protraxit in forum, et
in media concione virgis caesos, tandem securi percuti
jussit, ut plane publicus parens, in locum liberorum
videretur populum adoptasse. Ego quidem, etsi
· parricidium perhorrescam, Consulis non possum non
approbare fidem, qui maluit salutem liberorum suo-
rum periclitari, quam populi. Recte ne lecerit, judi-
cent sapientes. Ego enim campum istum oratoribus
late patere cognovi, et in eo declamatores in ancipiti
materia saepius desudasse, dum in absolutione parri-
cidii fides laborat, et parricidalis impietas meritum
fidei conatur extinguere. Quod si me ad sententiam
urges, respondeo quod in causa Smyrnensi Areo-
pagitas Cn. Dolabellae invenio respondisse. Ad quem,
provinciam Asiam proconsulari imperio obtinentem,
mulier Smyrnensis adducta est, confitens se maritum,
et tilium, datis clam venenis, occidisse, eo quod illi
filium ejus ex altero matrimonio optimum, et innocen-
tissimum juvenem exceptum insidiis nequiter occidis-
sent, sibi licitum esse asserens ex indulgentia legum,
ct jus ignorare, et suam, et suorum, et totius reipub-
licae suae, tam atrocem injuriam vindicare. J us extra
causam erat, quum de facto constaret, et de jure quae-
reretur. Quum ergo Dolabella rem in concilium de-
duxisset, non suit qui, in causa ut putabatur ancipiti,

 

