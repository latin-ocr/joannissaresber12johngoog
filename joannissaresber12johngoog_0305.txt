CAP. vnn] PoLchATmth. 295

Ut vero in laude Trajani facilius acquiescant, qui
alios ei praeferendos opinantur, virtutes ejus legitur
commendasse sanctissimus papa Gregorius, et fusis
pro eo lachrymiS, inferorum compescuisse incendia,
Domino remunerante in misericordia uberi justitiam,
quam viduae flenti exhibuerat TrajanuS. Quum enim
memoratus Imperator, jam equum adscendisset, ad
bellum profecturus, vidua apprehenso pede illius,
miserabiliter lugens, sibi justitiam fieri petiit, de his
qui filium ejus optimum, et innocentissimum juvenem
injuste occiderant. Tu, inquit, Auguste, imperas, et
ego tam atrocem injuriam patior? Ego, inquit Impe-
rator, satisfaciam tibi quum rediero, Quid, inquit illa,
si non redieris? Successor meuS, ait TrajanuS, satis-
faciet tibi. Et illae Quid tibi proderit, si alius
benefecerit? Tu mihi debitor eS, secundum opera
mercedem recepturus. Fraus utique est, nolle red-
dere quod debetur. Successor tuus injuriam pati-
entibus, pro se tenebitur. Te non liberabit justitia
aliena. Bene agetur cum successore tuo, si liberaverit
se ipsum. His verbis motus Imperator, descendit de
equ0, et causam praesentialiter examinavit, et con-
digna satisfactione viduam consolatus est. Fertur
autem beatissimus Gregorius Papa tamdiu pro eo
fudisse lachrymas, donec ei in revelatione nuntiatum sit
Trajanum a poenis inferni liberatum, sub ea tamen
conditione, ne ulterius pro aliquo infideli Deum
sollicitare praesumeret. Unde et merito praefertur
aliis, cujus virtus prae caeteris ita sanctis placuit, ut
eorum meritis, solus, sit liberatus. Et haec quidem
de capite reipublicae dicta sunt.

l

